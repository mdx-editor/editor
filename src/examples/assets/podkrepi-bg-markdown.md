*Дневен център и социално предприятие в помощ на хората с проблеми в развитието от всякаква възраст и техните близки, където ще имат възможност да общуват, спортуват, творят, придобиват трудови умения и ще бъдат консултирани за успешната им интеграция в обществото*

::youtube{#PTGPvun2JKI}

**За идеята:** 

**Аутистичните личности** са "мозайка" от силни страни, дефицити и отклонения. Проблемите в общуването често са съчетани с интелектуален дефицит, забавено езиково развитие, дефицит на контрола върху импулсите и свръхактивност. Родителите също са с различни ресурси (емоционални, семейни и икономически) за справяне със стоварващата им се социална травма.

Идеята е **Вила АутистикА** да се превърне в място, което да предлага обогатена комплексна услуга с иновативно управление, включваща **дневен център за деца и пълнолетни лица с проблеми в развитието и социално предприятие.**

**Фондация "Помощ на лица с проблеми в развитието"** (ФПЛПР) с активното участие на партньорската им организация – **Сдружение "Аутизъм – образование, бъдеще и възможности"** (АОБВ) влезе във владение на поземлен имот (731 кв.м.) с разположена на него триетажна къща със застроена площ 116,83 кв.м. и разгъната застроена площ 614 кв.м., на ул. "Коста Петрунов" № 4, район "Слатина" в София, състояща се от полуподземен, първи, втори, трети подпокривен етаж и учредено безвъзмездно право на ползване, отдаден от Столична община за срок от 10 години. 

<img height="281" width="375" src="https://lh4.googleusercontent.com/3zgdsWsKxMVMd9jZoGsKZxuy1OWgJNbnnGEuFqtdye7tlObtfXc-UaOhoKtFAx2FTlPtRLKg43-hJI5FwCy_EIOu9VM0nGOeGicxkjCXBOMbIQ0kNlq-gyy9mRAgC8fzjMfeaZqH9ESs0Z1ns9eX2fhxaokkp-o-Bdq43OKIenIzSVq0UQwBGqjCc2yXAQ"/> <img height="281" width="375" src="https://lh4.googleusercontent.com/gphYugtqRfxPpzAic0aOeBp8NuXpCqAKZ53KGQaTG5vNHOfvumR2brzl4PZ8x76h0e547rJVpeS1oQ6O3532tJ6ry46dop3GUsmtPIe0JraLhiwe3iT0PjY0ricpOyjSl0JBCXBvX9Poy5Toiw29E-z64UDHg33fO0y3Y1THtY1S9j4gS1GiFGRLrZIhsg"/>

Във Вила АутистикА ще се доразвие и надгради модела "[**Творилница**](https://tvorilnica.org/za-nas/) **за развитие на когнитивните умения и повишаване на капацитета за автономност"**, както и **ТанцовоДвигателнаТерапия** за психосоматично развитие, която бе въведена от ФПЛПР по Програмата за социални иновации на Столична община.

**Работата с родителите и близките** е друг ключов момент в планираните от тях дейности. Ефектът от терапиите и рехабилитацията за хората с проблеми в развитието е по-голям, ако е интегриран с психо-социални интервенции с цялото семейство.

<img height="471" width="354" src="https://lh5.googleusercontent.com/Jnaol8ir-56MJtYFnK6c80znEoZXSE4jIrxkd_gyC7iHAXrS8OUKxdWUNE4n09Siw2Z7x-LDnyhKR0OmT1TqbFyHJeKQ6V7SeZKaWVA6nN9LB6WmEL8V1--bkj2lC11V7K7Cx1nO7_36xlNzm24FALTB98EuI6s8RCQcvslfriN_gapgVOgcIol0f4X0lA"/> <img height="471" width="354" src="https://lh6.googleusercontent.com/jX6OxHvhLpj5n_YtFtefknRk2dd9Wv3avh6EDB6PldO4PeEPzxBSiHUQtDjZGhm4fu8ttn5Z-XIhE5wVNKgta987CVC_VBDzHv2ms5oQHCsEgRzWqM9Cno4e_eK6IuO2NFhWku1FoB4AF6jexpuODQpAJaPvztKz2oJ0knW_XEd-kwjH0ufVSYbdVOUCFQ"/>

Предвижда се предоставянето на **лицензирани социални услуги** – информиране и консултиране; застъпничество и посредничество; общностна работа; терапия и рехабилитация; **подкрепа за придобиване на трудови умения**; дневна грижа, както и предоставяне на мобилни социални услуги, както и услуги в домашна среда. Дворното пространство ще се оборудва със **спортни площадки и ще се създаде био-стопанство.**

Плановете на дружеството са, след като направят капитален ремонт и осигурят адекватна материално-техническа база, да кандидатстват за делегиран държавен бюджет. Желанието им е предоставените от тях услуги да бъдат абсолютно безплатни и достъпни за всички, които имат нужда от тях.

**Гаранти на кампанията:**

**Йоана Драгнева –** поп певица, телевизионен водещ, доброволец

[**Фейсбук**](https://www.facebook.com/joanna.dragneva)

<img height="189" width="189" src="https://lh6.googleusercontent.com/1jWMzNrVQMCXEbuarSOPsLr0tMA2D2Jmz43NTOMEYMrVeKKL7U5VDpzqgLy58-EvtxbLOebBpmqvY1OwUYL-Sc045JS-3gnE79h-pj6dzzfB7OnLmKsdLdqfGbeQfqOoaM8NYkrH88jJOYfM2w6c1HjFa6ZIuNKnCznMTCJI0Kc_tFPKI3nSWJpEGYq7XA"/>

**Йоанна Драгнева** е популярна българска поп певица. През 2008 г. заедно с група "Deep Zone Project" представят България на конкурса "Евровизия" с песента "DJ, Take Me Away". Йоанна има успешна телевизионна кариера като водеща на различни предавания. Социално активна, доброволец и съмишленик, подкрепя различни социални проекти с фокус върху децата и музиката.

> "*Не всички деца с аутизъм се справят добре в обикновена училищна среда наравно с другите деца. Някои от тях имат нужда от повече помощ и повече подкрепа, точно затова е необходим такъв център, който да ги подхване от най-ранна детска възраст, за да не отпаднат от образователната система.*

> *Нека всички ние да се обединим и помогнем това да бъде факт и да имаме в България такова място, така че децата да бъдат обгрижени и да се интегрират по-лесно."*

**Георги Илиев** - кмет на СО - район "Слатина" и **Денимир Котев** - зам.кмет на СО - район "Слатина"

> "*Уважаема г-жо Кънчева,*

> *Във връзка с желанието ви за провеждане на акция за набиране на средства за ремонт на вила* "*АутистикА*", *Ви уверявам, че имате подкрепата ни.*" 

Документът може да видите [тук](https://drive.google.com/file/d/1OrzU4h_zgt6rvQfhoATxXT3k3_rCyXCV/view?usp=sharing)

﻿<img height="189" width="189" src="https://lh4.googleusercontent.com/F1p-kLB_eyhSQxNwrzY2QvOiUdqVNLehAzhua9qoxG2IJnPU32Kq5uTJH3S51SZErPTcWH5A-9HDXOoHCjEtagdGPB0sNMWUkM56AyjNHOQJKgMeaqRXGg5ua7OXoZjAS-9I4Utgao1AsGRreJNz8JbXh_0LhnwwjYyRCxKJ-fxf1Vfiaj7iuJLJ1aOLvg"/> <img height="189" width="189" src="https://lh4.googleusercontent.com/JNyz54QuzC4felIv3yRHDxAvZX8rOMoOaH8a-Hj7PWN7UBF9ZXKKdmBGCbHmbRBo4V3hA2Aq1lXv2cmVj22Rii5HNynfkHF_PWgS3paolA-eglVW4cj6sEoNB1SDj9JoGA0lLzza9CFEQ2uf4bxq3fu2TedD8U1UGswSXRQ3kN2KACswnyNIMNa4P4FmvQ"/>  

**София Георгиева –** поп певица

[Фейсбук](https://www.facebook.com/SofiaOfficialPage)

﻿<img height="189" width="189" src="https://lh3.googleusercontent.com/Zo3FVElY4tIp34lYnvfATQK6qr-zSmiVS43q_pptdxTg0bBX5g0yWrFde6OOIT8_0aCJQJ_QiEoA-QuBewStcdNlMJXe2Pfa75iYaiOTfioOLAwjrNfmJmgQxRHNn2slxGgYbG9XZg6iE2_DcyoJDKXCf1WmXEltD8s0fCdB7dSSjEWJvZ5MLW5RFgJrwA"/>

**София Георгиева** е поп певица. Сред изпятите от нея хитове са "Син талисман", "Сянка", "Изгубено сърце", "Сестра на вятъра", "Кристална тишина" и др. Социално ангажирана и винаги готова да застане зад каузи, които чувства със сърцето си. От 2010 г. е лице на информационна кампания за аутизъм, на която посвещава песента си [*Силна съм - София*](https://www.youtube.com/watch?v=hOaBgdCIWpw)

> "*Информирането и възпитанието на обществото в приемане и разбиране на различните деца не е лека задача, но всички ние, посветили се на тази кауза, в частност аз, вярваме, че е възможно да го сторим, чрез личен пример и публично говорене.* 

> *Участвала съм и участвам в поредица кампании за набиране на средства за изграждане на центрове за работа с деца аутисти и се радвам, че обществото с разбиране откликва на подобни инициативи. Вярвам, че ще го сторим заедно и сега."*

**Какво е направено до момента по кампанията?**

В представите на партньорите ФПЛПР и АОБВ Вила АутистикА ще изглежда така:

* Мазето – социална чайна, място където родителите да общуват, и Творилница.
* Първи етаж – работа с деца;
* Втори етаж – работа с младежи и пълнолетни;
* Трети етаж – работа с родители, фокус групи, обучения, компютърна зала и библиотека.

Предоставената сграда има нужда от основен ремонт. Работата по него започна през ноември 2021 г., когато имотът беше почистен с помощта на доброволци. На платформата [VMWare](https://vmware.brightfunds.org/funds/creation-of-a-day-care-center-and-social-enterprise-for-autistic-persons-villa-autistica?fbclid=IwAR2rwvpLA0YE-L2AmVOL2ppBSO7YNPjJJ_MdrUpsxZoi5KxNyp-Go1heHoc) има активна кампания за събиране на средства за предстоящия ремонт.

<img height="266" width="354" src="https://lh4.googleusercontent.com/5KQw6DErgFbHV_eEjVNGsq3iVNe7S4xJ0NgacX7FGYAsQe5q2G1iPc78IT9l61ycH_T-im4bEUETHHKtcqFnSsUTT1vCPwRo5O1GgwTUV_MutwJpvbhX7qKeQB12WyZY0i0KlerntmiceuZwySDfViocrjXcPlFSbWJ31DHccbwLL9d2FuNZNMDDAMeO2Q"/> <img height="266" width="355" src="https://lh4.googleusercontent.com/M6CzOefPJqbcW0Ip-FAcuCfn5WHoeSpCfZOCD7oGuVuJZ07YYHm9xwPlre0jh_ms1LKj7oCDdYRiPxNzJsillkv10doxoGl_ONfoDfiH5e8bHV5IWk-EMhGM25NjWr72DHp39d1QnbZ5hq-PW6lJOMjUIZCORTLqJyPa010dMs1VvGoVf3PQr89lGpVqwg"/><img height="265" width="354" src="https://lh6.googleusercontent.com/wyWBzWBM4EeFvCAEVG7TT53i4mCCnUjghlfT06mx5UGpwnPNjAunSaXKUUO2qw5bQdcQmv9y1dws0nmleSjEy4FCMUATJZbLPV0CrhxHeo2Y2Dn6QmcmtTae943TU_mUFODQaGMzev0HXEEOyPHtygKDODZaddJwZh4af9KPbjqP7TGkG-jXlUSRRCtwBQ"/> <img height="265" width="354" src="https://lh4.googleusercontent.com/2iNlYm_0B5iBXGf2573CN2kH2z4wq193SuICSG10YbWJjSp-L0bb4WuYFBusTELmQfUUgr1EVDfAkfzzX8q85uFHJGhO86PVi18jSLFtFhVbAEPwMk-XyWoBZcgVipbDX3JCEr5ZkuSJxx3egELoJw-I2WUtTF5DaSVbLBL_oZWoFiTJGXlbxoGE9fRPQg"/>

**За какво ще се използват даренията?**

Първият етап от реконструкцията на предоставената сграда е свързан с направата на покрива. 

**Разходи за труд и материали за ремонт на покрива:**

* ﻿Демонтаж на стар покрив - 175 кв.м х 19,00 лв. = 3 325,00 лв.
* Доставка и монтаж на дървени греди 8/10 175 кв.м х 32,00 лв. = 5 600,00 лв.
* Доставка и монтаж на дъски 2,5см 175 кв.м х 33,00 лв. = 5 775,00 лв.
* Доставка и монтаж на покривно фолио 175 кв.м х 11,00 лв.= 1 925,00 лв.
* Доставка и монтаж на ламаринени керемиди - 175 кв.м х 68,00 лв.= 11 900,00 лв.
* Доставка и монтаж на капаци по била 30 м х 50,00 лв. = 1 500,00 лв.
* Доставка и монтаж на улуци с ПВЦ покритие 50 м х 22,00 лв.= 1 100,00 лв.
* Доставка и монтаж на водостоци 80 м х 25,00 лв. = 2 000,00 лв.
* Доставка и монтаж на покривен прозорец - 4бр. /78х118см/ 4 х 589,00 лв.= 2 356,00 лв.
* Доставка и монтаж на обшивка за покривен прозорец 4 бр. х 289,00 лв. = 1 156,00 лв.
* Общо без ДДС: 36 637,00 лв.
* 20% ДДС:7 327,40 лв.
* **Ремонт на покрив - 43 964,40 лв.**                                          

\*Ако по време на ремонта бъдат дарени материали или труд, които са предвидени за този етап от реконструкцията на сградата, средствата, предвидени за тях, ще се използват за някой от следващите етапи.

\*\*Ако се съберат средства над целевата сума, те ще се използват за следващите етапи от ремонта на сградата.

\*\*\*Офертата можете да видите [тук](https://drive.google.com/file/d/1eA5Z-hPaSEXwRFS0n3hlQeFuiTP2tKhV/view?usp=share_link).

**Следващи етапи от реконструкцията на сградата:**

* Дограми /стъкларски работи/
* Топлоизолация и хидроизолация
* Довършителни работи – мазилка и шпакловки

**Героите на Вила АутистикА:**  

<img height="458" width="343" src="https://lh5.googleusercontent.com/AHoPG0R6LUVzgLQ3dztiVm7k5J0yVju2fPMsLmY8yyslUR2NpF_hju_Vmdz817X1n1DMGyuvmJFUW1C1ScvNZiO5vQcFN5Jrr-LaPs_q0on_D3OGnHsWt9j6FpZK3_BnlNihVtDdD1423kyGjwKp4SAMtsY45fI0e62hmEBN6UmHXaiCEiYr9yWhZgU-dw"/> <img height="459" width="344" src="https://lh6.googleusercontent.com/nvNvvAy5R7d_zq92Qe4QrcgvMnTVGnz_idrU-tQuKgRvtTyKp9UGE0iZ2JMQSH8ywD0MfUYejL4BHMKKeb4ZBbO9XKc36l_lwLaSBB9DWUhn-GKGk_AeDll-bTjDt578DMZ_J5lW9_CaRpy-giEWCBcuWUTKl2UNZHN5I0Vylh96DDRUPnoSNvcZLL34YQ"/>

**Христина Бабалова и Виктор, 13 г.** 

> "*Не беше нужно много време след неговото диагностициране на 2,5 год. възраст, за да разбера, че МИСИЯТА в живота ми е, помагайки на моето дете, да помогна и на други аутистични личности. Работя по различни направления, свързани с подобряването на живота на нашите деца. Търся и намирам специалисти от помагащите професии, които са мотивирани да повишават професионалната си подготовка чрез специфични методи за работа и стратегии за комуникация с аутистичните личности.*

> *Дългогодишното търсене на училище, което да приеме и реално да включи сина ми в системата на образованието, ме накара да разбера, че основният проблем – страхът от децата с разстройства от аутистичния спектър в масовото училище, се корени в незнанието как трябва да се подхожда към тях.*

> *Безвъзмездно и доброволно работя за развиване на разнообразни спортни дейности за децата.* 

> *От Милена Кънчева получих първоначалната родителска психологическа подкрепа за приемане на диагнозата. Оттогава не спираме да работим и надграждаме за реализиране на кръга от услуги, водещи до повишаване качеството на живот на аутистичните личности.* 

> *Относно сина ми, не че е моето дете, но той е едно невероятно обичливо същество, което всеки ден доказва, че АУТИСТИТЕ МОГАТ!!!*

> *Благодаря Ви от сърце и нека нашата Кампания придобие смисъл за обществото ни!!!"*

<img height="286" width="381" src="https://lh5.googleusercontent.com/-4T85utCPsnLpAOtoUIOUUY0YgD8vlUECySPiCPzut8x_-3F2rusgjR7Fu75sNHcvBPTyHwkmRSP2JdJXzeJP9WKzgZA44taofftyXsJSek0lZ6Xr9hrw-Aez7OfldlAEAT5vmyQcKTfVq9zZbIrZMII3tX34QpS8XMY7anxERXLCGzBwzkWb8RUSEw-FA"/><img height="286" width="381" src="https://lh3.googleusercontent.com/5GNIVgFfW6dppc9O4fR_9OCrY2lJXNHGWs9RGy2ZiyHw4TyOOOMxmfHpdGQT0ttnlgWGdcPgqE3JdcdQcl8tfO9koFkKvugbvFW-XQkk5AquWvo0FgGyJpIVWF3FVwt8xMTMgwOSQwnt-X2XZleE3XOKp0GBwawjTOeIdtnylJKt8g5xaJBl4c4WN_SkCg"/>

**Борислава и Божидар, 19 г.**

> "*В един мартенски ден преди няколко години с моя син Божидар (аутист, сега на 19 години), посетихме Творилница "Арт и Скок" по покана на Милена Кънчева. Още с първите ни стъпки в това пространство го усетихме като наше. Посрещнаха ни усмихнатите лица на малки и големи вселени, сред които единственото ни познато беше това на Милена. От този ден вече имахме нови приятели, които към днешна дата са като наше семейство. И така – започнахме да го посещаваме редовно, за Божи и досега остава любимо място, където отива с най-голямо желание и удоволствие. Започнах и аз да оставам и участвам в ателиетата, да разговарям с децата, да се интересувам за тяхното състояние от родителите им, споделяхме и разменяхме опит. След известно време Милена и Мирела ме попитаха защо не запиша да уча Логопедия. Явно видяха в мен нещо... Но това, което те направиха, беше съдбовно за мен, беше вдъхновение, насърчаване и подкрепа. Прегърнах тази идея с цялото си сърце и душа, осъзнавайки, че започвам нещо голямо. Записах магистратура "Езикова и речева патология" в НБУ, и ето ме сега – част от екипа, на мястото, от където започна всичко.*

> *Благодаря за шанса, крилете и простора, които получих тук, където и детето ми придобива нови умения и се чувства безкрайно щастливо."*

<img height="439" width="329" src="https://lh6.googleusercontent.com/rGcdFUvpFHadGX8DMb14zx9OKOvPP-bZNgOPPcnTH0X_-JintDGGG-NY6Vhv48ZSekTyeK-n_0HGugrx3WzG5Yg0VUnkOgtfMC7q11ikMA9tT4_gNRwW91hEF8Sg_GWwskLNK0DFIn3PmjM6MZ7RkYvUOT5xiJ1fPg6CZKM8gUd2CrxlM3nTP6IsTx9krQ"/> <img height="439" width="329" src="https://lh5.googleusercontent.com/tjAzGOwEr8LyM4bTQSoGhW4fGLhJVJGRgp3tQRU1brnLKw8_r9rLfCnjbzBoekmVmC43n2Orot10gPEfTgub3bGJVtCkDopwSix2OjMtk86_tiEeIlRBqKdcMB5LNUO_vfs7JFcu7YDPMjE9I_yTnPt4tCg0DAtEskRny14q1fUq9EGywvFmnoR7cVMurw"/>

**Диана Първанова и Преслав, 17 г.**

> "*Синът ми е прекрасен младеж на 17 години с ДЦП.*

> *Имаме щастието да сме част от творилница "Арт и Скок".*

> *Всяко едно посещение е свързано с предизвикателство за Преслав, да измайстори от глина нещо ново и красиво. Чувства се подкрепен, приобщен, обичан и горд. Аз също.*

> *Благодарни сме на хората, които стоят доброволно зад тази инициатива!"*

**За организатора:** 

**Фондация "Помощ на лица с проблеми в развитието" (ФПЛПР)** е регистрирана през 2012 г. в обществена полза. Нейната мисия е **да подобрява качеството на живот** на хората с проблеми в развитието и техните семейства, да активизира и насочи интереса на българското общество в посока на **формиране на нагласа за толерантност и сътрудничество към "различните" и да обединява съмишленици**, неправителствени организации, заинтересовани институции доброволци в общи каузи.

 През годините са предприети **множество инициативи и кампании**, част от които са:

* издаване на **книги за повишаване информираността на обществото за аутизма**, както и на теми за различието, толерантността и приобщаващото образование;
* стартиране на **информационно-комуникационната кампания "Да си различен е привилегия голяма"** с изложба-базар;
* създаване на **клуб "Природата и ние";**
* стартиране на **проект "Приятели на деца и младежи с проблеми от аутистичния спектър";**
* предоставяне на възможност за **групови хипотерапии**, проведени на място в различни дневни центрове за деца и младежи с "различия";
* подкрепа за създаване на **Специализиран клас** за децата с разстройства от аутистичния спектър;
* създаване на **Творилница "Арт и Скок" -** включваща три ателиета ( "Текстил", "Керамика" и "Дигитални технологии") за развитие на когнитивните и интелектуални способности за приобщаващо образование, които подпомагат качествено и кариерното развитие на децата и младежите:
* Внедряване на **ТанцовоДвигателнаТрапия** /ТДТ/ в корекционното въздействие при деца и младежи със специални потребности и/или с разстройства от аутистичния спектър; 

<img height="198" width="355" src="https://lh5.googleusercontent.com/gkfl1I0YhGnVwL_SJXmKI71A5SPfx-aME8wIrKmiX3L-tlkAzc7vjFL2S3CzCN_U7YazRJjjIScCqnaRsZraf1stpJyIvld47NWMnPP_hlN2sdB0rZwJ6hfZYgGE_PqiQsORXSRibuECO39iuNubtHG7G4dSJhaRG6aZZsGrPgSvKdOsnXbaNErPPR3m8Q"/> <img height="198" width="355" src="https://lh6.googleusercontent.com/0Tj4VwPCZza3cvM8FEOKmqU2KOJYt7LaET5hH4gz-22cM8TZq9COM75pffsCcqjhWfH-62kYLPn1ankrJyQYkGlT31EhrEcN4L7hp7ZyTP9HqrfXgZoxZmKopdLZYIi5dq8F6et0fV8ek1nXG7GXot-Tb9WFhuJTbcQEUlxsmPCdYJYqJVTBvF2QIKMa5A"/>

[Творилница - ФПЛПР](https://tvorilnica.org/?fbclid=IwAR0-y_kcSh82H3tKTVPZlEr9CvsK2658o-N_7Hew8wIZY1YYB7eGcam3lcQ)

[ГД Помощ на лица с проблеми в развитието - фейсбук](https://bg-bg.facebook.com/gdplpr/)

**За неговият партньор:**

 <img height="177" width="177" src="https://lh3.googleusercontent.com/fSbdLPuMM9WJR_7n8rReslv3XZCXLF-mH11IRl4_QILoPgOUHW9uk79je7mRiLo6j1-G5tDdNSZaBIkrKJS-M3E4Tx0EDhtwJqSIwxixOlU6VHSjpZQPQKa5rmnSgFZD1_QYpX1UKOBTKCJxt9p2t3c"/>

**Сдружение "Аутизъм – образование, бъдеще и възможности"** е организация с нестопанска цел от 2020 г., съставена от родители на деца от аутистичния спектър. Събрани от общата си съдба и кауза, те работят и се борят за подобряване на състоянието, осигуряване на обучение и пълноценен живот на децата с аутизъм, както и за нормален живот на самите тях – родителите, които са неотлъчно до децата.

**Проектите на сдружението: Специален клас –** съвместно с Основно прогресивно училище 3 – Слатина, София и помощта на МОН. В него се прилага образователна програма по модела на **Competent Learner Model (CLM)**, която изгражда основата на тяхната интеграция и е адаптирана към българските условия. Проектът продължава вече трета учебна година, но за съжаление на този етап се обучават само ученици до 12-годишна възраст. **Треньори с мисия**, които безвъзмездно тренират децата. **Адаптирана спортна площадка** на територията на Основно прогресивно училище 3 – Слатина. Инициирали са и други проекти, свързани с **музикотерапия и спорт**.  

<img height="273" width="364" src="https://lh3.googleusercontent.com/7hlgsnu7vl_Vc4f45x-SlW06m708GhHyXaoU0i3ZttpVDf7VKCbnZodnBfKVXkeZD5xLwBDN1Hh1gXdQLmkj_GtdEi7wYOFUnyvrQLRcXpIQ8YrwzyRp_RU18nFUSLt_ISV7obgDTTgBYaQv-jpojYn0Qq84ouxjFHDIG-7KGKVXHjtgn2l2jk8GxB358w"/> <img height="272" width="362" src="https://lh6.googleusercontent.com/q9d-KBoSJ4ylthykQbKz9-b_RE4jkf45_0CsFY9026Q5ifY9QTtWBlS2W17Ht54DxcRIPGVy0vc9qGEo-Svgogz2SNyJ3rTu2uAU0frzfsdf5qlRWebdxSBIEnhzUyhIbhS5VeMJNFcMzZZmsMRWHkJU9aFZSqD22UHfVF77a6qfTbsRVVpPrQCJjCGnwA"/>

**Повече за АОБВ:**

[АОБВ - фейсбук страница](https://www.facebook.com/autismeducationopportunities)

[АОБВ - уебсайт](http://www.aobv.eu/)